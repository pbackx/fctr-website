---
layout: post
status: publish
published: true
title: Voorwaarden om een eigen zaak te starten, wat zijn ze?
author:
  display_name: Peter Backx
  login: Peter Backx
  email: peter.backx@gmail.com
  url: ''
author_login: Peter Backx
author_email: peter.backx@gmail.com
excerpt: "Het starten van een eenmanszaak kan ingewikkeld lijken. Je staat er immers
  helemaal alleen voor. Toch zijn de verschillende stappen die je moet nemen helemaal
  niet zo moeilijk. Dit is het eerste artikel van een serie dat een overzicht geeft
  van die stappen.\r\n\r\nEerst en vooral moet je voldoen aan een aantal voorwaarden
  om je eigen zaak te starten.\r\n\r\n"
wordpress_id: 59
wordpress_url: http://www.fctr.be/?p=59
date: '2010-09-16 16:10:39 +0200'
date_gmt: '2010-09-16 16:10:39 +0200'
categories:
- Starten
tags:
- starten
comments: []
---
<p>Het starten van een eenmanszaak kan ingewikkeld lijken. Je staat er immers helemaal alleen voor. Toch zijn de verschillende stappen die je moet nemen helemaal niet zo moeilijk. Dit is het eerste artikel van een serie dat een overzicht geeft van die stappen.</p>
<p>Eerst en vooral moet je voldoen aan een aantal voorwaarden om je eigen zaak te starten.</p>
<p><a id="more"></a><a id="more-59"></a><strong>Deze voorwaarden gelden zowel als je in bijberoep als hoofdberoep werkt</strong>.</p>
<h2>Kennis van bedrijfsbeheer</h2>
<p>Je kan <a title="Startvoorwaarden" href="http://www.ikwilstarten.be/voorbereiden/startvoorwaarden" target="_blank">hier een volledig overzicht van startvoorwaarden vinden</a>, maar waarschijnlijk de enige vereiste die je in de praktijk van een bijberoep zal tegenkomen is de nood tot het <strong>aantonen van de kennis van bedrijfsbeheer</strong>:</p>
<ul>
<li>Voor vele is dit relatief eenvoudig aan te tonen. Een diploma secundair onderwijs van voor 30 september 2000 is voldoende. Ook een diploma hoger of universitair onderwijs is een voldoende voorwaarde.</li>
<li>Toch kan ik je van harte een avondcursus bedrijfsbeheer aanbevelen. Dit is een cursus die op zich een voldoende voorwaarde is, maar daarnaast krijg je ook een heel goede inleiding tot de vereenvoudigde boekhouding die je als zaakvoerder van je eenmanszaak zal voeren.</li>
</ul>
<p>Zowat alle centra voor volwassenenonderwijs in België richten geregeld deze cursus in. Afhankelijk van het type cursus dat je volgt zal deze één of twee semesters duren. Vergeet ook niet dat je de helft van het, reeds lage, inschrijvingsbedrag kan recupereren via opleidingscheques.</p>
<p>Met zo'n getuigschrift van een cursus bedrijfsbeheer ben je niet alleen zeker dat je voldoet aan de <strong>voorwaarden voor het starten van een eigen zaak</strong>, je zal ook veel sneller aan de slag kunnen met FCTR (of andere boekhoudsoftware). Zelf je boekhouding doen kan je behoorlijk wat <strong>geld besparen</strong>, want zelfs in bijberoep kost een boekhouder je al snel €500/jaar. En ook al zijn dit onkosten, je moet het geld nog steeds verdienen natuurlijk.</p>
<h2>Beroepsspecifieke Kennis</h2>
<p>Een aantal beroepen zijn beschermd en om ze uit te oefenen moet je aantonen dat je over de nodige kennis (en soms ervaring) beschikt.</p>
<p>Indien je één van deze beroepen uitkiest, zal je in vele gevallen zelf al weten dat dit nodig is. Toch kan het interessant zijn om eens <a href="http://www.belgium.be/nl/economie/onderneming/gereglementeerde_beroepen/">op te zoeken</a> of het gaat over een <strong>gereglementeerd of beschermd beroep</strong>. In ieder geval zal het <a title="Het ondernemingsloket" href="http://www.fctr.be/2010/10/starten-in-bijberoep-het-ondernemingsloket/">ondernemingsloket</a> je hierbij ook helpen, dus je staat er zeker niet alleen voor.</p>
<p>We spreken hier over bijvoorbeeld artsen en heel wat activiteiten in de bouwsector, maar ook bijvoorbeeld kappers moeten hun bekwaamheid bewijzen. De meeste artistieke zijn daarentegen niet beschermd.</p>
<h2>Vergunningen</h2>
<p>Voor sommige zelfstandige activiteiten heb je ook bepaalde vergunningen nodig. Bijvoorbeeld de voedingssector heeft heel wat reglementen en zonder grondige kennis kan je deze beter vermeiden voor een kleine zaak.</p>
<p>Ook hier zal het <a href="http://www.fctr.be/2010/10/starten-in-bijberoep-het-ondernemingsloket/">ondernemingsloket</a> je weer bijstaan met alle informatie.</p>
<p><a title="FCTR.be eenvoudige vereenvoudigde boekhouding" href="http://app.fctr.be/" target="_blank">Probeer nu zelf hoe eenvoudig de boekhouding van een eenmanszaak kan zijn</a>.</p>
