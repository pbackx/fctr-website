---
layout: post
status: publish
published: true
title: Tijdskrediet en Bijberoep
author:
  display_name: Peter Backx
  login: Peter Backx
  email: peter.backx@gmail.com
  url: ''
author_login: Peter Backx
author_email: peter.backx@gmail.com
excerpt: "Als je de overstap wil maken van een bijberoep naar een voltijdse zelfstandige
  activiteit, dan is het tijdskrediet een interessante mogelijkheid. Je kan steeds
  terug naar je werkgever en in sommige gevallen krijg je zelfs een uitkering. Vergeet
  echter niet de kleine lettertjes te lezen!\r\n\r\n"
wordpress_id: 352
wordpress_url: http://www.fctr.be/?p=352
date: '2012-08-21 16:13:33 +0200'
date_gmt: '2012-08-21 16:13:33 +0200'
categories:
- Algemeen
tags: []
comments: []
---
<p>Als je de overstap wil maken van een bijberoep naar een voltijdse zelfstandige activiteit, dan is het tijdskrediet een interessante mogelijkheid. Je kan steeds terug naar je werkgever en in sommige gevallen krijg je zelfs een uitkering. Vergeet echter niet de kleine lettertjes te lezen!</p>
<p><a id="more"></a><a id="more-352"></a></p>
<p>Alvorens verder te gaan eerst een waarschuwing: Ik doe mijn uiterste best om onderstaande informatie correct en up-to-date te houden, maar dit is geen garantie. Er is de laatste tijd heel wat verandert in het stelsel van tijdskrediet en ik verwacht nog meer veranderingen. De belangrijkste tip is daarom: <strong>Informeer je steeds uitvoerig bij de RVA</strong>.</p>
<h2>Tijdskrediet en bijberoep</h2>
<p>Wens je tijdskrediet te combineren met een zelfstandige activiteit, zoals een bijberoep of eenmanszaak, dan zijn er een aantal voorwaarden. Je moet eerst en vooral voldoen aan de algemene voorwaarden. Deze zijn:</p>
<ul>
<li>Reeds <strong>2 jaar werken bij je huidige werkgever</strong></li>
<li>Voor tijdskrediet zonder motief, moet je ook al <strong>in totaal 5 jaar gewerkt hebben</strong></li>
</ul>
<p>Je kan deze voorwaarden en de maximum termijnen nalezen op <a href="http://rva.be/D_opdracht_LBO/Regl/Modifications_reglementaires/ContentNL.htm">dit overzicht van de RVA</a>.</p>
<h2>Tijdskrediet met uitkering</h2>
<p>Wens je daarnaast ook te genieten van een beperkte, maar toch interessante uitkering, dan wordt de lijst wat langer:</p>
<ul>
<li>Je kan <strong>enkel voltijds tijdkrediet</strong> nemen.</li>
<li>Je moet <strong>de activiteit al 12 maand uitoefenen</strong> voor de aanvraag van het tijdskrediet.</li>
<li>Dit gedurende <strong>maximum 12 maanden</strong>.</li>
</ul>
<p>Ook deze voorwaarden kan je nalezen op <a href="http://rva.be/D_Opdracht_LBO/Regl/Werknemers/Algemeen/Ct_Tk/T131/SubcontentNL-28.htm">de site van de RVA</a>.</p>
<p>De uitkering bedraagt momenteel netto €423,81 of €565,09/maand. Het hoogste bedrag krijg je als je reeds meer dan 5 jaar anciënniteit hebt bij je huidige werkgever.</p>
<p>Zoals je ziet is het geen bedrag om rijk van te worden, maar het is toch een leuke boost, die je met een klein beetje planning vrij gemakkelijk kan krijgen. De kans is niet onbestaand dat je tijdens je tijdskrediet veel meer dan dit bedrag zal betalen alleen maar aan <a title="Het sociaal verzekeringsfonds" href="http://www.fctr.be/2011/01/sociaal-verzekeringsfonds/">sociale bijdragen</a>, dus het is best om hiervan te profiteren zolang het nog kan.</p>
<h2>Conclusie</h2>
<p>Ter afsluiting, nog eens de belangrijkste raad: alvorens enige stappen te ondernemen kan je best nog eens extra informeren bij de RVA. Houd alvast de gegevens van je loopbaan en je zelfstandige activiteit bij de hand.</p>
