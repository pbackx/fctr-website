---
layout: post
status: publish
published: true
title: Automatische betalingen voor web developers
author:
  display_name: Peter Backx
  login: Peter Backx
  email: peter.backx@gmail.com
  url: ''
author_login: Peter Backx
author_email: peter.backx@gmail.com
excerpt: "Bij FCTR betalen klanten op maandelijkse basis. Veel web developers en designers
  rekenen hun klanten op een gelijkaardige manier aan. Bijvoorbeeld een maandelijkse
  kost voor hosting of onderhoud. Je kan natuurlijk elke maand een herinnering in
  je agenda zetten en je klant e-mailen met de vraag om te betalen. Maar dat kan beter.\r\n\r\n"
wordpress_id: 564
wordpress_url: http://www.fctr.be/?p=564
date: '2014-08-04 09:43:13 +0200'
date_gmt: '2014-08-04 09:43:13 +0200'
categories:
- Hulpmiddelen
tags: []
comments: []
---
<p>Bij FCTR betalen klanten op maandelijkse basis. Veel web developers en designers rekenen hun klanten op een gelijkaardige manier aan. Bijvoorbeeld een maandelijkse kost voor hosting of onderhoud. Je kan natuurlijk elke maand een herinnering in je agenda zetten en je klant e-mailen met de vraag om te betalen. Maar dat kan beter.</p>
<p><a id="more"></a><a id="more-564"></a></p>
<p>Om een betaling automatisch te laten verlopen zijn er een aantal mogelijkheden. Hieronder een kort overzicht van degene die ik voor FCTR heb bekeken met hun voor- en nadelen.</p>
<h2>Via terugkerende overschrijving</h2>
<p>Je kan je klant elke maand een mailtje sturen en hem vragen om te betalen. Dit kan je combineren met een <a href="http://nl.wikipedia.org/wiki/Gestructureerde_mededeling">gestructureerde mededeling</a> die je dan kan verwerken om te controleren of de betaling werkelijk is gedaan.</p>
<p>Dit systeem zorgt al snel voor behoorlijk wat overhead. Niet alle bovenstaande stappen zijn eenvoudig te automatiseren.</p>
<p>Er zijn 2 manieren om het haalbaar te houden:</p>
<ul>
<li>Gebruik betalingen op langere termijnen. Bijvoorbeeld op jaarlijkse basis.</li>
<li>Gebruik bestaande boekhoudsoftware die dit ondersteunt. Er is heel veel keuze, maar tot nu toe ben ik geen gebruiksvriendelijke en betaalbare optie tegengekomen.</li>
</ul>
<p><em>Voordeel</em>: iedereen kent het en eenvoudig.</p>
<p><em>Nadeel</em>: behoorlijk wat extra administratie.</p>
<h2><a href="http://www.fctr.be/wp-content/uploads/2014/08/5858059202_a15811ccc6_z.jpg"><img class="alignright size-medium wp-image-575" src="http://www.fctr.be/wp-content/uploads/2014/08/5858059202_a15811ccc6_z-300x225.jpg" alt="Euros - Niet altijd even gemakkelijk te oogsten" width="300" height="225" /></a>Met PayPal of andere elektronische dienst</h2>
<p>Heel wat online betaalsystemen ondersteunen weerkerende betalingen. PayPal is waarschijnlijk de meest bekende. Op relatief eenvoudige manier kan je in PayPal een verkoopknop aanmaken die je klanten toelaat om maandelijks te betalen.</p>
<p>Het is onder andere ook mogelijk om kortingen te geven, bijvoorbeeld een eerste maand gratis.</p>
<p>Andere opties zijn Stripe en PayMill. Deze vereisen echter een zekere technische kennis om correct te integreren in je site en bedrijf, maar zijn wel moderner dan PayPal. Daardoor is het eenvoudiger om betalingen te beheren.</p>
<p><em>Voordeel</em>: relatief eenvoudig, mogelijkheid tot kleine bedragen en korte periodes.</p>
<p><em>Nadeel</em>: soms vergaande programmeerkennis nodig, in veel gevallen enkel ondersteuning voor kredietkaarten, niet altijd even betrouwbaar. Soms zijn de kosten vrij hoog.</p>
<h2>Met een Europese domiciliëring</h2>
<p>De domiciliëring kennen we allemaal  van bijvoorbeeld betalingen aan je elektriciteitsleverancier. Dit systeem is beschikbaar voor elk bedrijf.</p>
<p>Kleine bedrijven passen het relatief weinig toe, alhoewel het een goedkoop alternatief is. Het hangt af van de bank, maar het is zeker goedkoper dan bijvoorbeeld PayPal.</p>
<p>Om alles te starten is er wel wat administratie nodig bij je bank. Er moet een kredietlijn geopend worden en je moet ook aan al je klanten vragen om een formulier te ondertekenen. Veel van deze stappen kunnen niet elektronisch.</p>
<p>Ook het opzetten van de betalingen vergt wat werk, maar eens gestart is het wel zeer betrouwbaar en relatief gebruiksvriendelijk (dit hangt af van de bank, FCTR werkt met BNP Paribas Fortis)</p>
<p><em>Voordeel</em>: Betrouwbaar en zeer flexibel. Relatief goedkoop.</p>
<p><em>Nadeel</em>: Wel wat administratie om op te starten.</p>
