---
layout: post
status: publish
published: true
title: De financiële rekening
author:
  display_name: Peter Backx
  login: Peter Backx
  email: peter.backx@gmail.com
  url: ''
author_login: Peter Backx
author_email: peter.backx@gmail.com
excerpt: "Waarschijnlijk de meest eenvoudige formaliteit bij het starten in bijberoep
  is het openen van een <strong>financiële rekening</strong> bij een bank.\r\n\r\n"
wordpress_id: 76
wordpress_url: http://www.fctr.be/?p=76
date: '2010-11-03 16:51:37 +0100'
date_gmt: '2010-11-03 16:51:37 +0100'
categories:
- Starten
tags: []
comments: []
---
<p>Waarschijnlijk de meest eenvoudige formaliteit bij het starten in bijberoep is het openen van een <strong>financiële rekening</strong> bij een bank.</p>
<p><a id="more"></a><a id="more-76"></a>Je bent wettelijk verplicht om een rekening voor je eigen zaak te openen. Hiervoor kan je naar zowat elke bank stappen. Ze zullen je ongetwijfeld graag uitleg geven over hun diensten voor zelfstandigen.</p>
<h2>Je bank en rekening kiezen</h2>
<p>Waar je zeker op moet letten is dat:</p>
<ul>
<li>Het gaat over een rekening voor <strong>zelfstandigen</strong>.</li>
<li>Een <strong>bankkaart </strong>inbegrepen is. Zo kan je gemakkelijk al je bedrijfsonkosten betalen.</li>
<li>Je beschikt over <strong>Internet bankieren</strong>. Aangezien je bijberoep zich vooral zal afspelen na de normale kantooruren is het belangrijk om zo weinig mogelijk persoonlijk naar de bank te moeten stappen.</li>
</ul>
<p>Daarnaast zal men je ongetwijfeld nog een breed gamma aan andere producten en diensten kunnen aanbieden. Let er op dat je als bijberoeper heel weinig of zelfs geen van de extra diensten nodig hebt.</p>
<p>Vraag duidelijk naar de kosten van je rekening. Dat zal zowat het belangrijkste punt zijn waarop je verschillende banken vergelijkt.</p>
<h2>Wanneer je rekening openen</h2>
<p>De rekening voor je zaak openen kan je zowel voor als nadat je bij <a title="Starten in bijberoep: het ondernemingsloket" href="http://www.fctr.be/2010/10/starten-in-bijberoep-het-ondernemingsloket/" target="_blank">het ondermingsloket bent geweest en je ondernemingsnummer hebt ontvangen</a>.</p>
<p>Ga je ervoor dan zal je een <strong>gereserveerde rekening</strong> toegewezen krijgen die nog niet geactiveerd is. Dat kan pas nadat je het ondernemingsnummer aan je bank meedeelt. Alhoewel dat je nu 2 keer naar je bank moet, kan je op deze manier onmiddellijk het juiste rekeningnummer meedelen bij de inschrijving.</p>
<p>Ga je erna, dan kan je onmiddellijk een actieve rekening openen, maar dan moet je nog je sociaal verzekeringsfonds en het BTW kantoor op de hoogte brengen (hierover later meer).</p>
<h2>Je rekening gebruiken</h2>
<p>Van zodra je rekening geopend is, gebruik je ze zoveel mogelijk voor alle kosten die je maakt met betrekking tot je zaak. Je gebruikt ze best ook enkel daarvoor en niet voor privé onkosten. Dat heeft twee voordelen:</p>
<ul>
<li>Je houdt zelf een goed overzicht over welk geld van jou persoonlijk is en wat je via de zaak uitgeeft en verdient.</li>
<li>Je hebt onmiddellijk een correct financieel dagboek.</li>
</ul>
<p>Schrijf je geld over van of naar je privé rekening, vermeld dan duidelijk waarvoor het geld bedoeld is. Ook dat zal je administratie veel vereenvoudigen.</p>
<p>Je bent ook verplicht om dit rekeningnummer en de naam van de bank te vermelden op alle facturen die je uitschrijft.</p>
<p>Ben je al geregistreerd voor <a title="FCTR.be eenvoudige vereenvoudigde boekhouding" href="http://app.fctr.be/" target="_blank">FCTR.be</a>, vul dan nu alvast het rekeningnummer in. Dit kan je via de link "Instellingen" die verschijnt in de rechter bovenhoek wanneer je inlogt op <a title="FCTR.be eenvoudige vereenvoudigde boekhouding" href="http://app.fctr.be/" target="_blank">FCTR.be</a>. Zo zal deze informatie steeds automatisch ingevuld worden waar ze nodig is.</p>
<p>Veel succes met je zaak.</p>
