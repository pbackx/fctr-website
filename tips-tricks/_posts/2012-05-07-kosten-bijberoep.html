---
layout: post
status: publish
published: true
title: Wat Kost een Bijberoep?
author:
  display_name: Peter Backx
  login: Peter Backx
  email: peter.backx@gmail.com
  url: ''
author_login: Peter Backx
author_email: peter.backx@gmail.com
excerpt: "Een bijberoep is een toffe manier om na je uren iets voor jezelf op te bouwen.
  En je kan er ook iets extra mee verdienen. Er zijn echter ook wat onkosten aan verbonden.
  Hieronder volgt een klein overzicht van de minimale kosten die je zal hebben.\r\n\r\n"
wordpress_id: 282
wordpress_url: http://www.fctr.be/?p=282
date: '2012-05-07 15:04:18 +0200'
date_gmt: '2012-05-07 15:04:18 +0200'
categories:
- Starten
tags: []
comments: []
---
<p>Een bijberoep is een toffe manier om na je uren iets voor jezelf op te bouwen. En je kan er ook iets extra mee verdienen. Er zijn echter ook wat onkosten aan verbonden. Hieronder volgt een klein overzicht van de minimale kosten die je zal hebben.</p>
<p><a id="more"></a><a id="more-282"></a></p>
<p>Houd er rekening mee dat deze prijzen meestal worden geïndexeerd en soms kunnen ook extra kosten aangerekend worden door de leverancier van de dienst. Gebruik deze lijst dus niet om tot op de euro nauwkeurig te rekenen. Het zal je wel een heel goede indicatie geven van de kosten.</p>
<h2>Inschrijven in de Kruispuntdatabank (KBO)</h2>
<p>Wanneer je start met een bijberoep, is <a title="Het ondernemingsloket" href="http://www.fctr.be/2010/10/starten-in-bijberoep-het-ondernemingsloket/">je eerste halte het ondernemingsloket voor de inschrijving in de KBO</a>. Dit is een gestandaardiseerd tarief, dus dit kost in principe overal even veel. In 2012 is dit €79.</p>
<p>Een aantal steden en gemeenten (zoals Gent) betalen dit bedrag terug.</p>
<h2>Activeren van je BTW Nummer</h2>
<p><a title="Inschrijven bij de BTW" href="http://www.fctr.be/2011/01/inschrijven-bij-de-btw/">Dit kan je zelf doen</a>, of kan je ook overlaten aan het ondernemingsloket. Als je het zelf doet, kost het je enkel een aangetekende zending van €5,65. Indien je het ondernemingsloket dit voor jouw laat regelen zal dit 50 a 60 euro kosten, afhankelijk van het loket.</p>
<h2>Professionele Bankrekening</h2>
<p><a title="De financiële rekening" href="http://www.fctr.be/2010/11/de-financiele-rekening/">Een rekening voor professionele doeleinden</a> is ook niet altijd gratis. Net zoals voor je gewone privé zichtrekening, zijn er tal van mogelijke tarieven en formules. Een overzicht geven is bijna onbegonnen werk. Ter illustratie, bij BNP Paribas Fortis betaal je €7,80 /trimester voor de "Pro Pack" rekening met bankkaart. Bij ING kan je met een ING Lion Account gratis aan de slag, maar dit wel zonder kaart.</p>
<h2>Sociale bijdragen</h2>
<p>Het meest zal je ongetwijfeld uitgeven aan <a title="Sociaal verzekeringsfonds" href="http://www.fctr.be/2011/01/sociaal-verzekeringsfonds/">de sociale bijdragen</a>. Deze bijdragen zijn afhankelijk van je omzet, maar als je pas start betaal je voorlopige bijdragen. Deze bedragen momenteel het eerste jaar €73,61 /kwartaal. Je past deze best zo snel mogelijk aan aan je werkelijke winst, zodat je na 3 jaar niet voor verrassingen komt te staan.</p>
<h2>Provinciebelastingen</h2>
<p>Een vaak vergeten kost zijn de provinciebelastingen. Deze zijn zeer afhankelijk van je woonplaats en het type/grootte van je bedrijf. In Oost-Vlaanderen zijn deze momenteel minimaal €124 /jaar. In Antwerpen is dit minimaal €92 /jaar. Een paar uitzonderingen niet ten na gesproken, zal je in bijberoep meestal het minimum betalen.</p>
<p><a title="Provinciebelastingen voor een zelfstandige in bijberoep" href="http://www.fctr.be/2014/08/provinciebelasting-zelfstandige-bijberoep/">Details vind je hier</a>.</p>
<h2>Gemeentebelastingen</h2>
<p>Deze zijn nog meer afhankelijke van je woonplaats. Een schatting hiervan geven is onmogelijk. In Gent betaalt een bedrijf kleiner van 500m² niks. Ga je naar een aanpalende gemeente zoals Merelbeke, dan betaal je €150 /jaar maar als je ook woont waar je bedrijf is gevestigd (zoals iemand met een bijberoep), dan krijg je wel een vrijstelling in je personenbelasting.</p>
<p>Informeren is hier dus een noodzaak. Veelal kan je dit vinden op de website van je gemeente, maar ook een telefoontje kan wonderen doen.</p>
<h2>Andere kosten</h2>
<p>Naast deze 6 noodzakelijke kosten, zijn er ook nog honderden manieren om extra kosten te maken. Wil je een website? Wil je business kaartjes? Doe je de boekhouding volledig zelf? Maak je gebruik van een online dienst zoals <a title="Starten met boekhouden in bijberoep" href="http://app.fctr.be/">FCTR</a>? Of huur je een boekhouder in? Heb je bepaald materiaal nodig? Of misschien zelfs vergunningen? Heb je reeds een attest kennis bedrijfsbeheer of moet je dit nog behalen?</p>
<p>Voor al deze zaken kan je betalen, maar met een beetje tijd en volharding kan je ze ook perfect zelf doen.</p>
<h2>Overzicht</h2>
<p>Tot slot nog een kort overzicht van al de kosten voor een bijberoep:</p>
<ul>
<li>Inschrijving KBO: <strong>79€</strong> (eenmalig, soms terugbetaald door je gemeente)</li>
<li>Activeren BTW nummer:<strong> €5,65 of ongeveer €50</strong> (eenmalig)</li>
<li>Bankrekening: <strong>tussen 0 en €10</strong> /kwartaal</li>
<li>Sociale bijdragen: <strong>minimaal €73,61</strong> /kwartaal</li>
<li>Provinciebelasting: <strong>rond de €100</strong> /jaar (afhankelijk van je woonplaats)</li>
<li>Gemeentebelastingen: <strong>van 0 tot €100+</strong> /jaar (erg afhankelijk van je woonplaats)</li>
</ul>
