---
layout: post
status: publish
published: true
title: Hoe een bijberoep combineren met tijdskrediet
author:
  display_name: Peter Backx
  login: Peter Backx
  email: peter.backx@gmail.com
  url: ''
author_login: Peter Backx
author_email: peter.backx@gmail.com
excerpt: "Een bijberoep kan onvoorspelbaar zijn. Soms is het rustig en heb je er niet
  veel tijd voor nodig, soms staan de klanten aan te schuiven en weet je niet waar
  eerst beginnen. Je hebt bijvoorbeeld een grote opdracht binnen gehaald of je verkoopt
  veel extra rond de eindejaarsperiode. Dankzij tijdskrediet kan je tijd vrijmaken
  en je wordt er nog eens voor betaald ook. Een beetje planning is wel nodig.\r\n\r\n"
wordpress_id: 472
wordpress_url: http://www.fctr.be/?p=472
date: '2013-12-26 13:20:32 +0100'
date_gmt: '2013-12-26 13:20:32 +0100'
categories:
- Starten
tags: []
comments: []
---
<p>Een bijberoep kan onvoorspelbaar zijn. Soms is het rustig en heb je er niet veel tijd voor nodig, soms staan de klanten aan te schuiven en weet je niet waar eerst beginnen. Je hebt bijvoorbeeld een grote opdracht binnen gehaald of je verkoopt veel extra rond de eindejaarsperiode. Dankzij tijdskrediet kan je tijd vrijmaken en je wordt er nog eens voor betaald ook. Een beetje planning is wel nodig.</p>
<p><a id="more"></a><a id="more-472"></a></p>
<p><em>Belangrijk voor je verder leest</em>: Er zijn heel wat vormen van tijdskrediet en het is onmogelijk om elke situatie te beschrijven. Dit artikel biedt dan ook enkel een korte samenvatting. Met deze kennis kan je dan de details vinden op de site van de RVA, in je CAO en eventueel ook bij je vakbond.</p>
<p>Dit artikel gaat specifiek over <strong>tijdskrediet waarbij je ook nog een uitkering krijgt</strong>. Naar gelang van de situatie is dit tussen 400 en 900 euro per maand.</p>
<p>Tijdskrediet zonder uitkering kan je in principe altijd aanvragen, de enige voorwaarde is dat je recht hebt op die vorm van tijdskrediet en dat een vaste job in loondienst hebt. Of je al dan niet een bijberoep hebt maakt in dat geval niet uit.</p>
<h2>Uitkering</h2>
<p>Naar gelang van het type tijdskrediet dat je neemt en je anciënniteit <a href="http://rva.be/frames/Frameset.aspx?Path=D_Opdracht_LBO/Regl/Werknemers/Algemeen/Ct_Tk/&amp;Items=5&amp;Language=NL">zal de uitkering variëren</a>. Bij sommige vormen van tijdskrediet kan je daarenboven ook nog een <a href="http://www.werk.be/online-diensten/aanmoedigingspremies">aanmoedigingspremie krijgen van de Vlaamse overheid</a>.</p>
<p>Het laagste bedrag ontvang je voor een tijdskrediet zonder reden en als je nog geen 5 jaar anciënniteit hebt. Dan is dat €<strong>434,30 per maand</strong> (netto bedrag voor 2013)</p>
<p>Het maximale bedrag krijg je voor ouderschapsverlof. Dan ontvang je <strong>€707,08/maand van de RVA en nog eens €169,30/maand van Vlaanderen</strong> (opnieuw netto bedragen voor 2013)</p>
<p>Om een uitkering te krijgen, zijn er een aantal voorwaarden. In combinatie met een bijberoep moet je even uitkijken en wat plannen. We sommen ze hier even op.</p>
<h2>Enkel voltijds</h2>
<p>Dit is ongetwijfeld het belangrijkste nadeel. Je kan het tijdskrediet <strong>enkel voltijds</strong> opnemen. Halftijds of 1/5 tijdskrediet kan je enkel zonder uitkering als je een bijberoep hebt.</p>
<h2>Maximum 1 jaar</h2>
<p>De uitkering word je <strong>maximaal een jaar</strong> uitbetaalt. Als je alle vormen van tijdskrediet combineert kan je meestal meerdere jaren tijdskrediet opnemen. De uitkering zal, in geval je een bijberoep hebt, echter maar voor 1 jaar zijn.</p>
<h2>Bijberoep moet reeds bestaan</h2>
<p>Dit is de regel waarvoor wat planning zal nodig zijn.</p>
<p>Voor je het tijdskrediet aanvraag <strong>moet je al minstens 12 maanden je bijberoep</strong> hebben uitgeoefend. Indien je deze combinatie dus wenst te doen, kan je beter onmiddellijk je ondernemingsnummer aanvragen.</p>
<h2>Opgelet, ook omgekeerd</h2>
<p>Let op, dit systeem kan ook tegen je werken. Indien je ooit 4/5 wil gaan werken dan is het interessant om eens na te rekenen wat je nu eigenlijk netto verdient met je bijberoep.</p>
<p>Indien de inkomsten van je bijberoep niet opwegen tegen je uitkering is het mogelijk beter om je bijberoep tijdelijk te stoppen. Natuurlijk moet dit ook wat uitkomen met je klanten en voorraad.</p>
<h2>Conclusie</h2>
<p>Samenvattend moet je dus rekening houden met volgende:</p>
<ul>
<li>Je mag je tijdskrediet enkel voltijds opnemen</li>
<li>De uitkering krijg je maximaal gedurende een jaar</li>
<li>Je moet reeds minstens 12 maanden je bijberoep uitoefenen</li>
</ul>
<p>Voor meer informatie kan je op volgende plaatsen terecht:</p>
<ul>
<li><a href="http://rva.be/frames/frameset.aspx?Path=D_opdracht_LBO/&amp;Items=1&amp;Language=NL">De site van de RVA</a></li>
<li><a href="http://www.werk.be/online-diensten/aanmoedigingspremies">De site over aanmoedigingspremies van de Vlaamse overheid</a></li>
<li>Je vakbond</li>
<li>Je CAO (nummer hiervan is te vinden in je contract)</li>
</ul>
<h2>Vragen</h2>
<p><b>Is een vergoeding krijgen terwijl je niet werkt niet asociaal</b>? Iedereen ziet dit anders, maar eens je een jaar in bijberoep gewerkt hebt, zal je snel merken hoeveel geld je moet afdragen, terwijl daar eigenlijk niets tegenover staat. Velen zien dit tijdskrediet als een manier om een stukje van dat geld toch terug te winnen. Daarnaast kan je het ook zien als een steunmaatregel om ondernemerschap aan te moedigen.</p>
<p>Indien je nog vragen hebt, kan je me mailen op <a href="mailto:peter.backx@fctr.be">peter.backx@fctr.be</a>. Ik zal deze pagina aanvullen met de meest gestelde vragen.</p>
