---
layout: post
status: publish
published: true
title: 'Starten in Bijberoep: het Ondernemingsloket'
author:
  display_name: Peter Backx
  login: Peter Backx
  email: peter.backx@gmail.com
  url: ''
author_login: Peter Backx
author_email: peter.backx@gmail.com
excerpt: "Als je voldoet aan <a title=\"Voorwaarden om een eigen zaak te starten\"
  href=\"http://www.fctr.be/2010/09/voorwaarden-eigen-zaak-te-starten/\" target=\"_blank\">de
  voorwaarden om als zelfstandige te beginnen bijverdienen</a>, dan is de eerste stap
  die naar het ondernemingsloket. Het ondernemingsloket is een centraal aanspreekpunt
  dat je zal helpen om een onderneming te starten. Dus ook als je in bijberoep wil
  starten zal je er moeten passeren.\r\n\r\n"
wordpress_id: 77
wordpress_url: http://www.fctr.be/?p=77
date: '2010-10-13 16:19:42 +0200'
date_gmt: '2010-10-13 16:19:42 +0200'
categories:
- Starten
tags: []
comments: []
---
<p>Als je voldoet aan <a title="Voorwaarden om een eigen zaak te starten" href="http://www.fctr.be/2010/09/voorwaarden-eigen-zaak-te-starten/" target="_blank">de voorwaarden om als zelfstandige te beginnen bijverdienen</a>, dan is de eerste stap die naar het ondernemingsloket. Het ondernemingsloket is een centraal aanspreekpunt dat je zal helpen om een onderneming te starten. Dus ook als je in bijberoep wil starten zal je er moeten passeren.</p>
<p><a id="more"></a><a id="more-77"></a>Er zijn behoorlijk wat ondernemingsloketten, je kan <a title="Ondernemingsloket" href="http://statbel.fgov.be/nl/ondernemingen/leven_onderneming/oprichting/ondernemingsloket/index.jsp" target="_blank">de lijst met nog meer uitleg hier vinden</a>. De keuze is vooral persoonlijk. Alle ondernemingsloketten bieden een gelijkaardige dienstverlening.</p>
<h2>Inschrijven in de KBO</h2>
<p>Het ondernemingsloket zal je inschrijven in de Kruispuntbank van Ondernemingen (KBO) en zal je hierbij ook begeleiden. Bijvoorbeeld is het nuttig om een vrij ruime keuze te maken in activiteiten die je zal uitoefenen. Zeker in bijberoep en bij het starten kan het wel eens zijn dat de focus van je onderneming zich een beetje verlegt. Maak je hierover echter niet teveel zorgen, want je helpen is net de taak van het ondernemingsloket.</p>
<p>Deze inschrijving zal je â‚¬75 kosten. Let er wel op dat je dit soms kan terug krijgen via subsidies. Zo wordt dit bijvoorbeeld <a title="Gratis starten in Gent" href="http://www.investingent.be/nl_nl/steunmaatregelen/steunmaatregelen/gratis-starten-3.html" target="_blank">in Gent volledig en automatisch terug betaald</a>. Je hoeft hiervoor zelfs geen formulieren in te vullen.</p>
<h2>Activeren BTW nummer</h2>
<p>Het ondernemingsloket kan ook nog een aantal andere taken vervullen. Als starter is vooral het activeren van je ondernemingsnummer bij de BTW van belang. Hiervoor wordt een extra vergoeding gevraagd (dat was toch zo bij mijn ondernemingsloket) terwijl dit iets is dat je eigenlijk gemakkelijk zelf kan doen. Het volstaat een brief te sturen naar of een korte afspraak te maken bij je BTW kantoor. Maar hierover later meer.</p>
<h2>Je ondernemingsnummer</h2>
<p>Eens ingeschreven in de KBO zal je een uittreksel ontvangen met je ondernemingsnummer (ook wel gekend als BTW nummer). Dit is een belangrijk identificatienummer dat je gedurende je hele bestaan als zelfstandige in bijberoep met je mee zal dragen.</p>
<p>Met het ontvangen van je nummer is dan ook de eerste stap gezet naar je bijverdienste.</p>
<p>Gefeliciteerd!</p>
<p>In volgende artikels zal ik je wegwijs maken in de administratie. Wil je alvast een voorproefje, <a title="eenvoudige vereenvoudigde boekhouding op fctr.be" href="http://app.fctr.be/" target="_blank">neem dan nu al een kijkje om vertrouwd te worden met de verschillende onderdelen van de vereenvoudigde boekhouding</a>.</p>
