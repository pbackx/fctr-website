---
layout: post
status: publish
published: true
title: Heb ik een boekhouder nodig?
author:
  display_name: Peter Backx
  login: Peter Backx
  email: peter.backx@gmail.com
  url: ''
author_login: Peter Backx
author_email: peter.backx@gmail.com
excerpt: "Als je start met je zaak, zijn de inkomsten meestal klein en wil je de uitgaven
  beperken. Al snel komt dan de boekhouder en de boekhouding in het visier. Kan je
  dat zelf?\r\n\r\n"
wordpress_id: 545
wordpress_url: http://www.fctr.be/?p=545
date: '2014-07-14 07:23:30 +0200'
date_gmt: '2014-07-14 07:23:30 +0200'
categories:
- Starten
tags: []
comments: []
---
<p>Als je start met je zaak, zijn de inkomsten meestal klein en wil je de uitgaven beperken. Al snel komt dan de boekhouder en de boekhouding in het visier. Kan je dat zelf?</p>
<p><a id="more"></a><a id="more-545"></a></p>
<p>Zoals met zoveel dingen is het antwoord niet een eenduidige "ja" of "nee". Het hangt van de situatie af. Om te beslissen of je met een boekhouder zal werken kan je jezelf een aantal vragen stellen.</p>
<p><img class="wp-image-548 size-medium" src="http://www.fctr.be/wp-content/uploads/2014/07/4604962378_9a2e14b6d9_z-300x300.jpg" alt="Rekeningen bijhouden, een essentieel onderdeel van de boekhouding" width="300" height="300" /> Rekeningen bijhouden, een essentieel onderdeel van de boekhouding</p>
<h2>Welk type boekhouding moet ik voeren?</h2>
<p>Indien je een <b>dubbele boekhouding</b> moet voeren is het ten zeerste aangeraden om met een boekhouder te werken.</p>
<p>Tenzij je zelf studies gedaan hebt voor boekhouder is dit gewoonweg te complex en te tijdrovend. In de meeste gevallen zal je omzet ook voldoende hoog zijn zodat een boekhouder echt een meerwaarde kan zijn. Indien dit niet zo is, kan je best eens overwegen of een andere (en goedkopere) vennootschapsvorm niet beter bij je zaak past.</p>
<p>Werk je <b>in bijberoep of als eenmanszaak</b>, dan moet je een zogenaamde vereenvoudigde boekhouding voeren. In veel gevallen kan je dit zelf doen.</p>
<p>Eens je wat meer verdient of bij de opstart kan ook hier een boekhouder een serieuze meerwaarde zijn. Hij kan je helpen bij het optimaliseren van je belastingaangifte en kan advies geven bij het al-dan-niet doen van investeringen.</p>
<h2>Wat kost het?</h2>
<p>Een boekhouder voor een bijberoep kost zo'n 600 euro per jaar. Soms iets minder, soms iets meer naar gelang van wat hij allemaal voor je doet.</p>
<p>De meeste boekhouders werken met één van de volgende systemen:</p>
<ul>
<li>Een vaste maandelijkse kost. Soms wordt dit aangevuld met kosten per document dat moet ingevoerd worden. Probeer dit laatste uit je contract te onderhandelen, want dit kan soms zorgen voor serieuze meerkosten die moeilijk te voorspellen zijn.</li>
<li>Een tarief per uur. Dit kan soms goedkoper uitvallen als het maandelijkse forfait, maar is soms moeilijk te voorspellen. Vraag zeker een raming.</li>
</ul>
<p>Ook belangrijk om te weten: Maakt de aangifte van de personenbelasting onderdeel uit van de afspraken, of is dat een extra kost.</p>
<p>Verdien je niet voldoende om een boekhouder te betalen, dan is de keuze snel gemaakt.</p>
<p>Op een gegeven moment wordt het zeker wel interessant om minstens advies te vragen. Bijvoorbeeld kan je zelf de boekhouding, voeren maar betaal je een boekhouder per uur om deze na te kijken en tips te geven bij de belastingaangifte.</p>
<p>Zeker in het begin kan het nuttig zijn om een tweede paar ogen te hebben dat je controleert.</p>
<p><img class="wp-image-549 size-medium" src="http://www.fctr.be/wp-content/uploads/2014/07/10738209824_c662fa58f3_z-300x199.jpg" alt="De belastingaangifte, het lijkt soms wel een onbegrijpelijk spel" width="300" height="199" /> De belastingaangifte, het lijkt soms wel een onbegrijpelijk spel</p>
<h2>Hoe moeilijk is een vereenvoudigde boekhouding?</h2>
<p>Dat valt in principe wel mee. Je houdt een lijst van al je aankopen en je verkopen bij. Dat is het voornaamste.</p>
<p>Ik raad iedereen aan om een opleiding bedrijfsbeheer in avondschool te volgen. Zelfs al heb je de nodige diploma's, deze opleiding geeft je, op relatief korte tijd, alle informatie om zelf een vereenvoudigde boekhouding te voeren.</p>
<p>Houd er wel rekening mee dat het soms kan wel complex worden. Heb je te maken met voorschotfacturen en facturen aan medecontractant, of doe je veel aankopen en verkopen in buitenland? Dan bespaart deskundig advies je soms heel wat tijd bij je opstart.</p>
<h2>Heb ik een boekhouder nodig?</h2>
<p>Het hangt er dus vanaf. In vele gevallen niet, maar vooral eens je wat meer inkomsten hebt kan het wel nuttig zijn om minstens advies te vragen.</p>
