---
layout: page
status: publish
published: true
title: Voor we starten
author:
  display_name: Peter Backx
  login: Peter Backx
  email: peter.backx@gmail.com
  url: ''
author_login: Peter Backx
author_email: peter.backx@gmail.com
wordpress_id: 689
wordpress_url: http://www.fctr.be/?page_id=689
date: '2015-01-07 06:40:49 +0100'
date_gmt: '2015-01-07 06:40:49 +0100'
categories: []
tags: []
comments: []
---
<p>Voor we starten met de eigenlijke cursus wil ik even de tijd nemen om een aantal algemene vragen te beantwoorden en ook de voorwaarden opsommen waaraan je moet voldoen om een bijberoep te starten.</p>
<h2>Waarom een bijberoep?</h2>
<p>Dat is op zich een goede vraag. <strong>Je kan toch gewoon iets maken of doen en daar geld voor vragen?</strong> Geen gedoe met allerlei administratie en geen kosten.</p>
<p>Dat klopt, maar als je dit op regelmatige basis doet, dan <strong>mag dit wettelijk niet</strong>. Gaat het over nu en dan eens iets op eBay verkopen, dan zal men hier geen probleem in zien. Maar ga je bijvoorbeeld 2 keer per maand les geven en word je daarvoor betaald, dan valt dit niet meer onder wat men noemt "occasionele inkomsten" (deze moet je in principe ook steeds aangeven in deel 2 van je  belastingaangifte).</p>
<p>Er is ook een voordeel aan alles wettelijk in orde brengen: <strong>Je kan de BTW recupereren en onkosten inbrengen</strong> van al je aankopen die met je bijberoep te maken hebben. Op die manier kan je mogelijk geld uitsparen.</p>
<p>Als je dan toch de moeite doet om dit in orde te brengen, <strong>waarom dan niet onmiddellijk een vennootschap</strong> zoals een BVBA?</p>
<p>Een bijberoep zal je minimaal een paar honderd euro per jaar kosten. En je hebt nauwelijks opstartkosten. Bij een BVBA ligt dat anders. Tenzij je zelf een boekhouder bent, zal je er één moeten betalen, want de administratie is zo complex dat je het niet zelf kan. Dit alleen al kost een aantal 1000-en euros per jaar. Daarnaast moet je een startkapitaal inbrengen en moet je ook heel wat andere opstartkosten betalen.</p>
<p>Als je vrij zeker bent dat je €50 000 of meer per jaar zal verdienen. Dan zou ik je aanraden om toch contact op te nemen met een boekhouder om te bespreken wat de beste bedrijfsvorm is. Voor lagere bedragen of als je niet zeker bent, dan is een bijberoep of eenmanszaak perfect om te starten. Dit kan altijd later aangepast worden.</p>
<h2>Voorwaarden om te starten?</h2>
<p>Er zijn een aantal voorwaarden om te starten. Met de meeste zal je geen problemen hebben als je in bijberoep wil beginnen. Er zijn er echter twee die wel de nodige aandacht vereisen:</p>
<ul>
<li>bewijs van basiskennis bedrijfsbeheer</li>
<li>bewijs van beroepskennis</li>
</ul>
<h3>Bewijs van basiskennis van bedrijfsbeheer</h3>
<p>Dit is een absolute minimum voorwaarde om te kunnen starten. Er zijn echter heel wat manieren om dit te bewijzen, dus de kans is groot dat ook dit geen probleem is.</p>
<p><strong>Kan je deze kennis niet bewijzen</strong>, dan zal je hiervoor een opleiding moeten volgen. Je kan dit het meest eenvoudige via avondschool of afstandsonderwijs.</p>
<p>De meeste cursussen duren ongeveer 5 maand, <a href="https://www.kisp.be/opleidingen/vakgebied/39/bedrijfsbeheer">zoals deze bij KISP</a>. Er zijn ook "snelcursussen", <a href="http://www.avondschool.be/opleidingen/bedrijfsbeheer.htm">zoals bij Panta Rhei</a>. Je vindt er zeker één in de buurt.</p>
<p>Wil je liever op je eigen tempo van thuis uit werken, dan kan dat ook. <a href="http://www.centrumvoorafstandsonderwijs.be/cursus/bedrijfsbeheer/">Bijvoorbeeld hier</a>. Het grote voordeel bij afstandsonderwijs is dat je op elk moment kan starten en niet moet wachten op een nieuw trimester.</p>
<p>Controleer ook of je gebruik kan maken van opleidingscheques. Dat scheelt toch alweer de helft van de prijs.</p>
<p><strong>Hoe kan je wel de basiskennis bewijzen</strong>?</p>
<p>Er zijn een aantal manieren om de basiskennis bedrijfsbeheer te bewijzen:</p>
<ul>
<li><strong>een getuigschrift basiskennis van het bedrijfsbeheer</strong> uitgereikt door de bovenvermelde opleidingen.</li>
<li><strong>een diploma hoger onderwijs</strong></li>
<li>een diploma <strong>secundair onderwijs</strong> dat werd behaald voor 30 september 2000. Indien je je diploma pas later hebt behaald, dan ligt het moeilijker en kan je best <a href="http://www.vlaanderenonderneemt.be/diplodatabank-diplo">de exacte lijst raadplegen</a>.</li>
</ul>
<p>Indien je <strong>echtgenoot, echtgenote of wettelijke samenwonend partner</strong> beschikt over één van deze bewijzen, dan kan hij of zij ook instaan voor jou. Als je vrouw bijvoorbeeld beschikt over een diploma hoger onderwijs, maar jij niet, dan is dat voldoende en kan jij zelf toch starten met een onderneming.</p>
<p><em>Een kleine opmerking</em>: Zelfs al voldoe je aan één van deze eisen, dan nog is het zinvol om de opleiding bedrijfsbeheer te volgen.  Je krijgt er een degelijke basis mee over alle facetten van de administratie (facturen schrijven, vereenvoudigde boekhouding voeren, etc.)</p>
<h2>Bewijs van beroepskennis of beroepsbekwaamheid</h2>
<p>Een aantal beroepen zijn beschermd. Je kan ze enkel beoefenen als je de correcte opleiding(en) hiervoor gevolgd hebt.</p>
<p><a href="http://www.vlaanderenonderneemt.be/start/beroepsbekwaamheid">Een overzicht van de vereisten vind je hier</a>.</p>
<p>Voldoe je niet aan de eisen, dan zal je waarschijnlijk nog één of meer opleidingen moeten volgen. Dit is sterk afhankelijk van het exacte beroep dus dit kan ik hier niet in detail behandelen. Maar vraag gerust uitleg indien je dat wenst.</p>
<h2>Feedback</h2>
<p>Voldoe je aan alle voorwaarden? Ontbreekt er nog iets? Ben je niet zeker? Laat het me weten en ik help je verder.</p>
<p>[contact-form][contact-field label='Naam' type='name' required='1'/][contact-field label='E-mail' type='email' required='1'/][contact-field label='Reactie' type='textarea' required='1'/][/contact-form]</p>
